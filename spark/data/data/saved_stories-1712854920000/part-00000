{"aid": "40000834", "title": "Norway's Minister of Health loses degree due to plagiarism", "url": "https://www.nrk.no/norge/kilder-til-nrk_-kjerkols-oppgave-underkjennes-1.16839940", "domain": "nrk.no", "votes": 4, "user": "karencarits", "posted_at": "2024-04-11 11:01:06", "comments": 2, "source_title": "Kilder til NRK: Kjerkols oppgave underkjennes", "source_text": "Kilder til NRK: Kjerkols oppgave underkjennes \u2013 NRK Norge \u2013 Oversikt over\nnyheter fra ulike deler av landet\n\nVi bruker informasjonskapsler for \u00e5 forbedre brukeropplevelsen. Bes\u00f8k v\u00e5r\ninformasjonsside for mer detaljer, eller finn lenken i bunnen av NRK.no.\n\nHopp til innhold\n\nLogg p\u00e5\n\n# Kilder til NRK: Kjerkols oppgave underkjennes\n\nMasteroppgaven til helseminister Ingvild Kjerkol underkjennes av klagenemnda\nved Nord universitet, f\u00e5r NRK opplyst. Men Kjerkol vil ikke kommentere saken.\n\n\u00abLEKKASJE\u00bb: Kjerkol ga en kort kommentar til pressen da hun forlot\nstortingssalen.\n\nFoto: NTB\n\nSend e-post til Journalist Kristian Sk\u00e5rdalsmo Journalist\n\n\\+ 5 til\n\nSend e-post til Journalist Peter Svaar Journalist\n\nSend e-post til Journalist Andreas Budalen Journalist\n\nSend e-post til Journalist Sunniva Nerb\u00f8berg Journalist\n\nSend e-post til Journalist Hedda Kurseth Journalist\n\nSend e-post til Fotograf William Jobling Fotograf\n\nPublisert i dag kl. 09:55i dag kl. 09:55 Oppdatert for 7 minutter sidenfor 7\nmin siden\n\nPublisert i dag kl. 09:55i dag kl. 09:55 Oppdatert for 7 minutter sidenfor 7\nmin siden\n\nSaken oppdateres.\n\nNemndas konklusjon over oppgaven beskrives overfor NRK som klar og\ngjennomarbeidet.\n\nOppgaven er preget av langt grovere feil enn slurv. Det handler om plagiat,\nif\u00f8lge NRKs opplysninger.\n\nEtter det NRK f\u00e5r opplyst har nemnda vurdert en totalitet, der mengden av\ntekstlikhet er blant faktorene de har lagt vekt p\u00e5.\n\nNemnda avsluttet sin behandling av Kjerkols fuskesak p\u00e5 sitt m\u00f8te i g\u00e5r.\n\nNemnda ledes av en ekstern jurist uten tilknytning til universitetet. I\ntillegg sitter to ansattrepresentanter og to studentoppnevnte representanter i\nnemnda.\n\nTV 2 meldte om nemndas konklusjon f\u00f8rst.\n\nIngvild Kjerkol \u00f8nsket ikke \u00e5 kommentere saken p\u00e5 vei ut av Stortinget.\n\n\u2013 Jeg kan ikke kommentere en mulig lekkasje til media. Det h\u00e5per jeg p\u00e5\nforst\u00e5else for.\n\nKjerkol sier hun fremdeles ikke har mottatt konklusjonen fra Nord universitet,\nmen at hun vil gj\u00f8re den kjent n\u00e5r hun har f\u00e5tt den.\n\nMasteroppgaven til helse- og omsorgsminister Ingvild Kjerkol (Ap) har v\u00e6rt\nunder lupen.\n\nFoto: William Jobling / NRK\n\nOgs\u00e5 Kjerkols advokat, Marianne Klausen, sier de ikke har mottatt vedtaket\nenda.\n\n\u2013 Dermed har jeg heller ikke f\u00e5tt begrunnelsen for beslutningen. Jeg har bedt\nklagenemnda ved Nord universitet om \u00e5 oversende vedtaket s\u00e5 fort som overhodet\nmulig. Jeg kan derfor ikke kommentere saken f\u00f8r mine klienter og jeg har f\u00e5tt\nsatt oss grundig inn i vedtaket.\n\n\u2013 Vil dere vurdere \u00e5 anke denne avgj\u00f8relsen?\n\n\u2013 Jeg kan ikke kommentere noe utover det jeg n\u00e5 har sagt.\n\n## Listhaug ber St\u00f8re vurdere tilliten\n\nSylvi Listhaug (Frp) mener Jonas Gahr St\u00f8re n\u00e5 b\u00f8r vurdere om han har tillit\ntil Kjerkol som helse- og omsorgsminister.\n\n\u2013 Med forbehold om at dette blir det endelige vedtaket i saken til Ingvild\nKjerkol, b\u00f8r St\u00f8re vurdere om han har tillit til henne som landets helse- og\nomsorgsminister, sier Listhaug.\n\nListhaug p\u00e5peker at St\u00f8re i januar mente det var en riktig avgj\u00f8relse av\nSandra Borch \u00e5 trekke seg som forsknings- og h\u00f8yere utdanningsminister i en\ntilsvarende sak. Hun mener det er underlig dersom disse sakene behandles\nforskjellig.\n\n## Les ogs\u00e5 Sterke reaksjoner etter Kjerkol-dommen\n\n\u2013 Det som gj\u00f8r denne saken alvorlig og sv\u00e6rt spesiell, er at jukset skjedde da\nIngvild Kjerkol satt som helsepolitiker p\u00e5 Stortinget i 2021, og som omhandlet\net tema Kjerkol senere ble statsr\u00e5d p\u00e5.\n\nPartilederen sier hun er bekymret for at dette blir enda en sak som i verste\nfall kan svekke legitimiteten og tilliten til norske politikere.\n\nDette sa Ingvild Kjerkol om oppgaven tidligere i \u00e5r.\n\n## Utestenges ikke\n\nFuskereglene ved Nord universitet \u00e5pner for at studenten utestenges for opptil\nett \u00e5r. Det vil si at studenten i perioden ikke kan ta opp faget p\u00e5 nytt.\n\nMen Kjerkol blir ikke utestengt fra Nord universitet, etter det NRK forst\u00e5r.\n\n\u00c5rsaken er at det allerede har g\u00e5tt flere \u00e5r siden oppgaven ble levert, f\u00e5r\nNRK opplyst.\n\n### Fakta om Kjerkol-saken\n\nEkspander/minimer faktaboks\n\n  * Det er funnet flere tekstlikheter i helseminister Ingvild Kjerkol (Ap) og en medstudents masteroppgave fra 2021 og tidligere oppgaver.\n  * Saken kom fram etter at Sandra Borch (Sp) trakk seg som statsr\u00e5d etter flere tilfeller av plagiat i hennes masteroppgave.\n  * Selv har helseministeren sagt at hun ikke har kopiert, men har sagt at en redigeringsfeil gjorde at noen formuleringer ble st\u00e5ende igjen.\n  * Nord universitet startet \u00e5 behandle anklagene om plagiat i masteroppgaven til helseministeren. Det er uklart n\u00e5r resultatet er klart.\n  * Kjerkol-saken behandles p\u00e5 lik linje som alle andre studentsaker, og at saksbehandlingen er unntatt offentlighet.\n  * Statsminister Jonas Gahr St\u00f8re har understreket at han fortsatt har tillit til Kjerkol i kj\u00f8lvannet av saken.\n\nKilde: NTB\n\nForrige uke ble det kjent at Kjerkol hadde hyret inn partner i Advokatfirmaet\nF\u00f8yen, Marianne Klausen, for \u00e5 bist\u00e5 henne juridisk i saken.\n\nKlausen er tidligere leder for Felles klagenemnd, som er nemnda Kjerkol\neventuelt kan anke konklusjonen fra Nord universitet.\n\nKlausen har tidligere sagt til NRK at hun mener saken er spesiell.\n\nBIST\u00c5R KJERKOL: Advokat Marianne Klausen bist\u00e5r Ingvild Kjerkol i fuskesaken\nved Nord universitet. Hun har tidligere ledet Felles klagenemnd.\n\nFoto: Nicolas Tourrenc / Advokatfirmaet F\u00f8yen AS\n\n\u2013 Nord universitet har valgt \u00e5 gjennomg\u00e5 masteroppgaven p\u00e5 nytt, n\u00e6rmere tre\n\u00e5r etter at den ble plagiatsjekket og godkjent, forsvart muntlig og underlagt\nsensur. Som tidligere leder av Felles klagenemnd og praktiserende advokat har\nikke jeg sett en tilsvarende sak.\n\n## Betydelig tekstlikhet\n\nHelse- og omsorgsminister Ingvild Kjerkol har v\u00e6rt i hardt v\u00e6r etter at det\ntidligere i \u00e5r ble avdekket en rekke tilfeller av tekstlikheter i hennes\nmasteroppgave i helseledelse.\n\nNRKs gjennomgang i januar viste at Kjerkols oppgave hadde over 60 tilfeller av\ntekstlikhet.\n\n## Les ogs\u00e5 Se omfanget av tekstlikheter i Kjerkols masteroppgave\n\nI det mest omfattende tilfellet har Kjerkols oppgave 17 partier med\ntekstlikhet til en masteroppgave fra 2019.\n\nI tillegg til \u00e5 v\u00e6re minister i statsminister Jonas Gahr St\u00f8res regjering er\nKjerkol ogs\u00e5 nylig gjenvalgt som fylkesleder i Tr\u00f8ndelag Ap.\n\nTidligere i \u00e5r m\u00e5tte Sandra Borch fra Senterpartiet g\u00e5 av som statsr\u00e5d for\nforskning og h\u00f8yere utdanning da det ble avsl\u00f8rt omfattende tekstlikheter i\nhennes masteroppgave.\n\nPublisert i dag kl. 09:55i dag kl. 09:55 Oppdatert for 7 minutter sidenfor 7\nmin siden\n\n### Arbeiderpartiet\n\n## Sterke reaksjoner etter Kjerkol-dommen\n\n## Ny m\u00e5ling: N\u00e5 er ogs\u00e5 Frp st\u00f8rre enn Ap\n\nMer om: Arbeiderpartiet\n\n### Regjeringa St\u00f8re\n\n## Mowi-sjef i retten om lakseskatten: \u2013 Vi f\u00e5r ei konkurranseulempe\n\nMer om: Regjeringa St\u00f8re\n\n### Politikernes mastergrader\n\n## Framleis hemmelegheitsfull etter Kjerkol-m\u00f8tet\n\nMer om: Politikernes mastergrader\n\n### NRK anbefaler\n\n## Ville planer: Vil sende \u00abtr\u00e5dl\u00f8s str\u00f8mstr\u00e5le\u00bb fra verdensrommet\n\n## Ingen vil ansette Anne\n\n### AKTUELT N\u00c5\n\nFoto: William Jobling / NRK\n\n## H\u00f8yre om Kjerkol-saken: \u2013 Tatt uforholdsmessig lang tid \u00e5 f\u00e5 avklart\n\nPlagiatsakene\n\nF\u00f8lg saken\n\n### SISTE NYTT\n\n### 12:06:44Siste meldinger\n\n  * 13:51 33.545 palestinere drept siden 7. oktober\n  * 13:28 H\u00f8yre om Kjerkol-saken: \u2013 Tatt uforholdsmessig lang tid \u00e5 f\u00e5 avklart\n  * 13:22 Mann varetektsfengslet etter voldshendelse\n  * 13:20 Kjerkol til pressen: Kommenterer ikke mulig lekkasje til mediene\n  * 13:12 D\u00f8de av stikkskader\n  * 13:10 Netanyahu: Israel klare til \u00e5 angripe hvis det trengs\n  * 12:57 Israel starter ny operasjon i Gaza\n  * 12:34 Listhaug ber St\u00f8re vurdere tillit til Kjerkol\n  * 12:29 Kjerkols advokat: \u2013 Ikke mottatt vedtaket\n  * 11:58 Politiet ber om vitner etter voldshendelse p\u00e5 Majorstuen\n  * 11:52 Kilder til NRK: Kjerkols oppgave underkjennes\n  * 11:46 Norsk film kan hente pris under Cannes-festivalen\n  * 11:37 Halvard Ljostad d\u00f8de i ulykken i Vinje\n  * 11:12 Eiendomsmagnat i Vietnam d\u00f8mt til d\u00f8den\n  * 11:01 Recreate sl\u00e5tt konkurs\n\nF\u00f8lg nyhetsbildet akkurat n\u00e5\n\n### Norge\n\n## Mowi-sjef i retten om lakseskatten: \u2013 Vi f\u00e5r ei konkurranseulempe\n\n## Bonden t\u00f8mmer fj\u00f8set og har f\u00e5tt seg ny jobb: \u2013 Vil tjene fem ganger s\u00e5 mye\n\n## Ukraina: \u00abKritisk infrastruktur\u00bb rammet i luftangrep\n\n### NRK Nyheter\n\n  * Sentralbord: 23 04 70 00\n  * Nyhetsdirekt\u00f8r: Helje Solberg\n\nNorsk Presseforbund, logo.\n\n#### Vi arbeider etter V\u00e6r Varsom-plakatens regler for god presseskikk.\n\nDen som mener seg rammet av urettmessig publisering, oppfordres til \u00e5 ta\nkontakt med redaksjonen. Pressens Faglige Utvalg (PFU) er et klageorgan\noppnevnt av Norsk Presseforbund som behandler klager mot mediene i\npresseetiske sp\u00f8rsm\u00e5l.\n\nNyhetstips 03030\n\n### Kontakt\n\n  * Om NRK\n  * Kontakt NRK\n  * Lisens\n  * Publikum i NRK\n  * Delta i NRK-programmer\n  * Jobb i NRK\n  * Presse\n\n### Hjelp\n\n  * Brukerst\u00f8tte\n  * Tilgjengelighet\n  * Personvern\n  * Informasjonskapsler (cookies)\n\n### Tjenester\n\n  * Yr\n  * NRK Skole\n\n### Produksjon\n\n  * Eksterne produksjoner\n  * Retningslinjer og design\n\n### Salg\n\n  * Spons og salg\n\nTil toppen\n\nNRK Opphavsrett NRK \u00a9 2024 Ansvarlig redakt\u00f8r: Vibeke F\u00fcrst Haugen Nettsjef:\nHildegunn Soldal\n\n", "frontpage": false}
