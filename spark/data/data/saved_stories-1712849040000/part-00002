{"aid": "40000165", "title": "Glass made magnetic in room temperature", "url": "https://www.dn.se/sverige/laser-kan-gora-glas-magnetiskt-i-rumstemperatur/", "domain": "dn.se", "votes": 1, "user": "ftrobro", "posted_at": "2024-04-11 09:23:07", "comments": 0, "source_title": "Laser kan g\u00f6ra glas magnetiskt i rumstemperatur", "source_text": "Laser kan g\u00f6ra material magnetiska i rumstemperatur - DN.se\n\nHoppa till inneh\u00e5llet Ge oss feedback g\u00e4llande tillg\u00e4nglighet\n\nPrenumerera Logga in\n\nS\u00f6k Torsdag 11 apr\n\nEn utskrift fr\u00e5n Dagens Nyheter, 2024-04-11 11:58\n\nArtikelns ursprungsadress: https://www.dn.se/sverige/laser-kan-gora-glas-\nmagnetiskt-i-rumstemperatur/\n\nSVERIGE\n\n# Laser kan g\u00f6ra glas magnetiskt i rumstemperatur\n\nPublicerad 08:28\n\nStefano Bonettis forskargrupp har visat att det med hj\u00e4lp av laser g\u00e5r att\ng\u00f6ra icke magnetiska material magnetiska. Foto: Wallenbergsstiftelserna\n\nSvenska forskare har bevisat att det g\u00e5r att g\u00f6ra material magnetiska genom\natt bestr\u00e5la dem med laser.\n\nTekniken kan p\u00e5 sikt anv\u00e4ndas f\u00f6r alltifr\u00e5n snabbare och mer energieffektiv\ndatalagring till nya typer av kvantdatorer och elmotorer.\n\n  * Simon Campanello Text\n\n### F\u00e5 ut mer av DN som inloggad\n\nDu vet v\u00e4l att du kan skapa ett gratiskonto p\u00e5 DN? Som inloggad kan du ta del\nav flera smarta funktioner.\n\n  * F\u00f6lj dina intressen\n\n  * Nyhetsbrev\n\nLogga in Skapa konto gratis\n\nMagneter \u00e4r en viktig komponent i m\u00e5nga tekniska innovationer, men det finns\nbara ett f\u00e5tal \u00e4mnen i naturen som \u00e4r magnetiska i rumstemperatur, som j\u00e4rn,\nkobolt och nickel.\n\nNu har svenska forskare visat att helt andra typer av material kan f\u00e5\nmagnetiska egenskaper i rumstemperatur om de uts\u00e4tts f\u00f6r laserljus p\u00e5 precis\nr\u00e4tt s\u00e4tt.\n\n\u2013 Vi blev extremt f\u00f6rv\u00e5nade av resultatet. Det fanns en teori om att det\nskulle fungera, men n\u00e4r vi gjorde experimentet fick vi en magnetisk effekt som\nvar 10 000 g\u00e5nger starkare \u00e4n ber\u00e4knat. F\u00f6rst t\u00e4nkte vi att n\u00e5got g\u00e5tt fel,\nmen vi gjorde experimentet om och om igen, ber\u00e4ttar forskningsledaren Stefano\nBonetti vid Stockholms universitet och Ca\u2019 Foscari-universitetet i Venedig.\n\nHans forskargrupp lyckades g\u00f6ra en glasliknande oxid baserad p\u00e5 titan och\nstrontium lika stark som en kylsk\u00e5psmagnet. Metoden beskrivs i en artikel i\nden vetenskapliga tidskriften Nature.\n\nDen magnetiska effekten uppst\u00e5r n\u00e4r forskarna bestr\u00e5lar glasbiten med en laser\nmed l\u00e5ngv\u00e5gig infrar\u00f6d str\u00e5lning. Ljuset har polariserats s\u00e5 att det f\u00e5r en\nkorkskruvsform och det g\u00e5r att best\u00e4mma var magnetens poler hamnar genom att\nl\u00e5ta korkskruven snurra medsols eller motsols.\n\n\u2013 Ljuset f\u00e5r atomerna i materialet att r\u00f6ra sig i cirklar och det ger\nmagnetism. Du kan t\u00e4nka p\u00e5 experimenten i skolan d\u00e4r du leder str\u00f6m genom en\ncirkul\u00e4r metalltr\u00e5d f\u00f6r att f\u00e5 en elektromagnet. Det \u00e4r samma princip, fast vi\nhar gjort det p\u00e5 atomniv\u00e5, s\u00e4ger Stefano Bonetti.\n\nDen magnetiska effekten varar bara s\u00e5 l\u00e4nge som materialet bestr\u00e5las, men\nforskargruppen arbetar nu bland annat p\u00e5 att f\u00e5 den att g\u00f6ra den starkare och\nf\u00e5 den att vara \u00f6ver l\u00e4ngre tid.\n\nDen typ av laser som forskarna anv\u00e4nder \u00e4r i dag ovanlig i sitt slag. Den\nfinns bara p\u00e5 ett f\u00e5tal laboratorier i v\u00e4rlden, men utvecklingen av nya\nlasertyper g\u00e5r i rasande takt vilket kan bana v\u00e4g f\u00f6r att den i framtiden\nskulle kunna g\u00e5 att anv\u00e4nda i bland annat datorer.\n\n\u2013 Ist\u00e4llet f\u00f6r att skicka en str\u00f6mpuls kan du skicka en ljuspuls. Det kan\nanv\u00e4ndas f\u00f6r att lagra information i nya typer av material och f\u00f6rbruka mindre\nenergi, s\u00e4ger Stefano Bonetti.\n\nI samma nummer av tidskriften Nature visar en annan forskargrupp hur tekniken\nkan anv\u00e4ndas till just datalagring. De har lagt en tunn magnetisk film ovanp\u00e5\nett icke magnetiskt material, och kan f\u00e5 den magnetiska filmen att byta plats\np\u00e5 sin nordpol och sydpol med hj\u00e4lp av laserstr\u00e5larna.\n\nStefano Bonetti vid Stockholms universitet och Ca\u2019 Foscari-universitetet i\nVenedig. Foto: Markus Marcetic\n\n\u2013 De har bevisat att effekten \u00e4r tillr\u00e4ckligt stark f\u00f6r att i princip redan nu\nkunna anv\u00e4ndas f\u00f6r magnetisk datalagring, s\u00e4ger Stefano Bonetti.\n\nDen laserbaserade metoden har ocks\u00e5 bekr\u00e4ftats att fungera av flera andra\nforskargrupper.\n\nF\u00f6rutom datalagring ser Stefano Bonetti intressanta m\u00f6jligheter att anv\u00e4nda\nnya material i elmotorer, d\u00e4r magneter \u00e4r en viktig komponent, och\nkvantdatorer. En f\u00f6rsv\u00e5rande omst\u00e4ndighet med kvantdatorer \u00e4r att\nkvanteffekten uppst\u00e5r f\u00f6rst vid temperaturer n\u00e4ra den absoluta nollpunkten,\nvilket kr\u00e4ver att datorerna k\u00f6rs i kryokammare.\n\nDen magnetiska effekten p\u00e5 glasbiten i labbet \u00e4r en typ av kvanteffekt, och\nkanske g\u00e5r det p\u00e5 sikt att anv\u00e4nda liknande metoder f\u00f6r att uppn\u00e5 andra\nkvanteffekter vid rumstemperatur.\n\n\u2013 N\u00e5gon annan skulle kunna anv\u00e4nda ljus f\u00f6r att ge andra material andra\negenskaper i rumstemperatur. Det skulle kunna \u00f6ppna upp f\u00f6r kvantdatorer som\nfungerar i rumstemperatur, s\u00e4ger Stefano Bonetti.\n\nL\u00e4s ocks\u00e5:\n\nKlimatf\u00f6r\u00e4ndringarna p\u00e5verkar dygnets l\u00e4ngd\n\nRadioaktivt batteri fr\u00e5n Kina lovar 50 \u00e5r utan laddning\n\nFysikpristagaren Anne L'Huillier: Jag har varit mycket envis\n\n## \u00c4mnen i artikeln\n\n  * Vetenskap\n\n  * Fysik\n\nS\u00e5 h\u00e4r jobbar DN med kvalitetsjournalistik: uppgifter som publiceras ska vara\nsanna och relevanta. Rykten r\u00e4cker inte. Vi str\u00e4var efter f\u00f6rstahandsk\u00e4llor\noch att vara p\u00e5 plats d\u00e4r det h\u00e4nder. Trov\u00e4rdighet och opartiskhet \u00e4r centrala\nv\u00e4rden f\u00f6r v\u00e5r nyhetsjournalistik. L\u00e4s mer h\u00e4r.\n\n### Text\n\n  * Simon Campanello simon.campanello@dn.se\n\nSkriv ut R\u00e4tta\n\nC Detta material \u00e4r skyddat enligt lagen om upphovsr\u00e4tt\n\nBild 1 av 2\n\nStefano Bonettis forskargrupp har visat att det med hj\u00e4lp av laser g\u00e5r att\ng\u00f6ra icke magnetiska material magnetiska. Foto: Wallenbergsstiftelserna\n\nBild 2 av 2\n\nStefano Bonetti vid Stockholms universitet och Ca\u2019 Foscari-universitetet i\nVenedig. Foto: Markus Marcetic\n\n## Relaterade artiklar\n\nGrafik: Elin Lindwall\n\nV\u00e4rlden\n\n## Klimatf\u00f6r\u00e4ndringarna p\u00e5verkar dygnets l\u00e4ngd\n\n2024-04-07\n\nFoto: Mia Haller\u00f6d Palmgren/Chalmers\n\nSverige\n\n## Radioaktivt batteri fr\u00e5n Kina lovar 50 \u00e5r utan laddning\n\n2024-02-11\n\nFoto: Sean Dempsey/AP\n\nV\u00e4rlden\n\n## \u201dHiggspartikeln blir hans stora efterm\u00e4le\u201d\n\n2024-04-09\n\n## Logga in p\u00e5 Dagens Nyheter\n\nF\u00f6r att anv\u00e4nda den h\u00e4r funktionen beh\u00f6ver du vara inloggad.\n\nLogga in eller Skapa gratiskonto\n\nMed ett gratiskonto kan du f\u00f6lja skribenter och \u00e4mnen samt spara artiklar.\n\nSe v\u00e5ra erbjudanden\n\nBli prenumerant\n\nAnnons Inneh\u00e5ll fr\u00e5n VisitCopenhagen\n\n## S\u00e5 upplever du K\u00f6penhamn b\u00e4st fr\u00e5n h\u00f6ga h\u00f6jder\n\nPublicerad 2024-04-09\n\nFoto: 24Copenhagen\n\nV\u00e5r i luften och den danska huvudstaden lockar med underbara utsiktsplatser p\u00e5\nh\u00f6jden. H\u00e4r \u00e4r sju sk\u00f6na tips p\u00e5 takterrasser f\u00f6r den nyfikne.\n\nInneh\u00e5ll fr\u00e5n VisitCopenhagen\n\nExtern l\u00e4nk: Hetaste K\u00f6penhamnstipsen h\u00e4r\n\nRedan resan \u00f6ver \u00d6resund fr\u00e5n Helsingborg till Helsing\u00f6r lockar till spaning\nfr\u00e5n ovan. Ta plats p\u00e5 relingen och se v\u00e5gorna skumma \u2013 och njut sedan av\nankomsten mot Danmark. Hur vuxen man \u00e4n blir kittlar det fortfarande barnsligt\nsk\u00f6nt av lov och ledighet n\u00e4r siluetten n\u00e4rmar sig av ren\u00e4ssansslottet\nKronborg med alla sina tinnar och torn.\n\nFoto: \u00d6RESUNDSLINJEN\n\n\u00d6resundslinjen seglar var 20:e minut och \u00e4r det snabbaste s\u00e4ttet att ta sig\n\u00f6ver till Danmark. F\u00e4rjorna f\u00e4rdas redan mot framtiden. \u00d6resundslinjen\ntrafikeras numera av v\u00e4rldens tv\u00e5 st\u00f6rsta eldrivna f\u00e4rjor: Tycho Brahe och\nAurora. Laddningen sker enbart fr\u00e5n fossilfria k\u00e4llor som sol, vind och\nvatten. Och tar du bilen med dig till Danmark laddar du smidigt ombord\nsamtidigt som du sl\u00e5r dig ner i kaf\u00e9et eller p\u00e5 sold\u00e4ck. D\u00e4r fyller man enkelt\np\u00e5 sin f\u00f6rv\u00e4ntan av Danmark, i form av b\u00e5de fina fisk- och skaldjurssm\u00f6rg\u00e5sar\noch de friska fl\u00e4ktarna fr\u00e5n havet.\n\nExtern l\u00e4nk: Uppt\u00e4ck den lilla storstaden K\u00f6penhamn\n\n## Hotellet p\u00e5 h\u00f6jden\n\nM\u00e5let \u00e4r en v\u00e5rweekend i den danska huvudstaden. Vi checkar in p\u00e5 nyrenoverade\nNH Collection i Christianshavn, l\u00e4mnar v\u00e4skorna p\u00e5 rummet och tar sedan hissen\nrakt upp mot himlen. Den popul\u00e4ra takterrrassen har just \u00f6ppnat f\u00f6r\nsommars\u00e4songen och det \u00e4r n\u00e5got som m\u00e5nga k\u00f6penhamnare l\u00e4ngtat efter. H\u00e4ruppe\nsv\u00e4vande h\u00f6gt \u00f6ver K\u00f6penhamn har man en fantastisk utsikt mot city, eller\nIndre By som den kallas p\u00e5 danska. Kort sagt, en imponerande introduktion till\nden danska huvudstaden. Just p\u00e5 andra sidan kanalen ligger anrika Slotsholmen\nmed B\u00f6rsen och Christiansborgs slott s\u00e5 n\u00e4ra att det k\u00e4nns som att man n\u00e4stan\nkan nudda de vackert \u00e5ldrade koppartaken. En klar kontrast till det ikoniska\nhotellet, som byggdes 1962 av danske arkitekten Palle Suenson men fick en ny\nfasad och uppdatering helt nyligen av bland annat ber\u00f6mda Henning Larsen\nArchitechts. Roof Bar & Lounge h\u00e5ller \u00f6ppet f\u00f6r b\u00e5de hotellg\u00e4ster och andra\nbes\u00f6kare. N\u00e4r solen b\u00f6rjar v\u00e4rma serveras lunch, cocktails, mocktails och sm\u00e5\nl\u00e4ckra sm\u00f6rrebr\u00f6d tills natten nalkas.\n\nFoto: ROOF \u2013 Bar & Lounge / NH Collection Copenhagen\n\n## H\u00e5ll hov i T\u00e5rnet\n\nP\u00e5 andra sidan kanalen ligger s\u00e5 Christiansborgs slott, d\u00e4r Danmark fick sin\nnya regent kung Frederik X i vintras. Titta upp mot balkongen varif\u00e5n han tog\nemot k\u00f6penhamnarnas hyllningar, och ta sedan hissen till Meyers i T\u00e5rnet. T\u00e4nk\np\u00e5 att du och \u00e4ven eventuella v\u00e4skor scannas av, vi befinner oss trots allt\nmitt inne i det gamla riksdagshuset d\u00e4r det danska parlamentet h\u00e5ller hov. V\u00e4l\nuppe i T\u00e5rnet v\u00e4ntar ett minst sagt rymligt rum med himmelsk takh\u00f6jd. H\u00e4r\ninleder ocks\u00e5 m\u00e5nga k\u00f6penhamnare aftonen med en drink eller en bit\nskandinaviskt doftande mat signerad Claus Meyer, en av grundarna bakom\nrestaurang Noma.\n\nMeyers i T\u00e5rnet. Foto: Nicolai M\u00f8rkM\u00e6rsk T\u00e5rnet. Foto: Rasmus Hjortsh\u00f8j \u2013\nCOAST\n\n## Campus med klass\n\nM\u00e5r bra p\u00e5 toppen av ett torn g\u00f6r man ocks\u00e5 i Maersk T\u00e5rnet, ett 75 meter h\u00f6gt\nlandm\u00e4rke p\u00e5 K\u00f6penhamns universitet. Utsikten fr\u00e5n 15:e v\u00e5ningen fr\u00e5n N\u00f6rrebro\nin mot staden och ut \u00f6ver Sundet \u00e4r magnifik. Tornet helt kl\u00e4tt i koppar\nbyggdes 2017 av arkitektfirman C.F. M\u00f6ller och har sedan dess formligen\n\u00f6versk\u00f6ljts av prisnomineringar \u00f6ver hela v\u00e4rlden. Men gl\u00f6m inte insidan och\nhela campusomr\u00e5det som \u00e4r ritat med gr\u00f6nska som f\u00f6rtecken. N\u00e4r du \u00e4nd\u00e5 \u00e4r i\nkvarteren, ta en titt just \u00f6sterut p\u00e5 det v\u00e4ldiga sjukhusomr\u00e5det\nRigshospitalet. Vi \u00e4r nog m\u00e5nga som anar Ernst-Hugo J\u00e4reg\u00e5rds koleriska\nsvenska l\u00e4karkarakt\u00e4r fr\u00e5n tv-serien Riget framf\u00f6r oss, d\u00e4r han st\u00e5r p\u00e5\nsjukhustaket och ventilerar sin frustration rakt ut \u00f6ver K\u00f6penhamns tak\u00e5sar.\n\n## En flisa av Florens\n\nInget bes\u00f6k i K\u00f6penhamn \u00e4r fullkomligt utan ett bes\u00f6k p\u00e5 Ny Carlsberg\nGlyptotek. Museet har inte bara Nordeuropas st\u00f6rsta samling av antik konst,\nsom f\u00e5r bes\u00f6karen att gl\u00f6mma b\u00e5de tid och rum. H\u00e4r finns ocks\u00e5 matupplevelser\natt minnas, signerade Caf\u00e9 Picnics v\u00e4lkomponerade, fr\u00e4scha r\u00e4tter. Kaf\u00e9et \u00e4r\ntrolskt inb\u00e4ddat bland romerska statyer och skuggande palmer i\nvintertr\u00e4dg\u00e5rden. Fram\u00e5t v\u00e5ren tar Picnic ocks\u00e5 med sig delar av menyn upp\ntill Glyptoketets takterass. H\u00e4r vimlar man med det eleganta tornet vid\nR\u00e5dhusplatsen som finaste fond \u2013 likt en flisa av Florens, f\u00f6rflyttat till\nDante Plads i K\u00f6penhamn.\n\nTramonto Rooftop p\u00e5 Hotel Ottilia. Foto: Jonathan Vivier\n\n## Hj\u00e4rtev\u00e4rmare i Carlsberg Byen\n\nK\u00f6penhamn har egentligen inte s\u00e5 v\u00e4rst m\u00e5nga riktigt h\u00f6ga hus, men den\nstadsdel d\u00e4r det finns kanske flest av dem \u00e4r Carlsberg Byen. H\u00e4r har det\nskapats ett helt kluster av gracila byggnader. En av dem som snyggt sm\u00e4lter in\ni den gamla bryggerimilj\u00f6ns fina tegelarkitektur \u00e4r Hotel Ottilia p\u00e5\nBryggernes Plads. H\u00e4r har tv\u00e5 ikoniska och kulturm\u00e4rkta Carlsbergbyggnader\nblivit ett exklusivt boutiquehotell. P\u00e5 toppen st\u00e5tar Tramonto Rooftop, en\nelegant trattoria som erbjuder lika delar hj\u00e4rtev\u00e4rmande italienska r\u00e4tter som\nen 360-gradersvy \u00f6ver v\u00e4stra K\u00f6penhamn. Tramonto \u00e4r det italienska ordet f\u00f6r\nsolnedg\u00e5ng, och det s\u00e4ger v\u00e4l det mesta om varf\u00f6r man b\u00f6r ta sig hit till\ndenna nya dynamiska del av K\u00f6penhamn.\n\n## Asiatisk fusion p\u00e5 toppniv\u00e5\n\nEtt av K\u00f6penhamns kanske mest kosmopolitiska hotell m\u00e5ste vara Manon Les\nSuites p\u00e5 Vesterbro. H\u00e4r invaggad i en sorts tropisk djungelst\u00e4mning f\u00e5r man\nen f\u00f6rnimmelse av ett fl\u00e4rdfullt Bali, inte minst i det undersk\u00f6na poolomr\u00e5det\nsom ocks\u00e5 letat sig \u00e4nda upp till toppen av hotellet. D\u00e4r g\u00f6r det s\u00e4llskap av\nden organiskt och asiatiskt inriktade takrestaurangen Chapung. H\u00e4r bjuds\nasiatisk fusion p\u00e5 h\u00f6gsta niv\u00e5 med utsikt \u00f6ver K\u00f6penhamns k\u00e4nda sj\u00f6ar. Magisk\nmenymakare, fr\u00e5n lunch till kv\u00e4llens femr\u00e4tters, \u00e4r den erfarne k\u00f6kschefen Nan\nKanokwan Kortaisong.\n\nFoto: Giuseppe Liverino\n\n## Organiskt p\u00e5 \u00d6sterbro\n\nGro Spiseri skulle kunna vara sinnebilden av en medveten takkrog mitt i vilken\nstorstad som helst i v\u00e4rlden. Vilken tur d\u00e5 att detta f\u00f6re detta auktionshus\nf\u00f6r bilar f\u00f6rvandlats till Danmarks f\u00f6rsta takodling \u00d6sterGro. Med sitt lite\nhemliga l\u00e4ge fr\u00e5n ovan bjuds p\u00e5 en riktigt tillbakalutad tillst\u00e4llning mitt i\nde eleganta bostadskvarten i stadsdelen \u00d6sterbro. Utanf\u00f6r v\u00e4xthusen, som ocks\u00e5\n\u00e4r matsalar, har redan s\u00e4songens ingredienser b\u00f6rjat v\u00e4xa till sig. Och snart\nska b\u00e5de k\u00e5l och sallad ta plats p\u00e5 tallrikarna. F\u00f6r att vara s\u00e5 tidsaktuella\nsom m\u00f6jligt saknar Gro Spiseri en ordin\u00e4r meny, den varierar helt fr\u00e5n dag\ntill dag beroende p\u00e5 vad kockarna hittar runt knuten eller erbjuds av f\u00e4rsk\nfisk och k\u00f6tt \u2013 och f\u00f6rst\u00e5s massor med mumsiga gr\u00f6nsaker. Sj\u00e4lvklart 100\nprocent organiska! G\u00e4sterna tar plats vid ett stort gemensamt tr\u00e4bord med\nplats f\u00f6r upp till 25 personer. Ett att m\u00e5nga utm\u00e4rkta s\u00e4tt att fira in v\u00e5ren\noch koppla av i kreativa K\u00f6penhamn.\n\nExtern l\u00e4nk: Hetaste K\u00f6penhamnstipsen h\u00e4r\n\nFoto: \u00d6RESUNDSLINJEN\n\nK\u00f6penhamn \u2013 Unesco World Architecture Capital\n\nK\u00f6penhamn har utsetts till arkitekturens v\u00e4rldshuvudstad. Under hela 2024\nhyllas den danska huvudstaden f\u00f6r sin b\u00e5de klassiska och nyskapande arkitektur\noch design. F\u00f6lj med och hitta de riktiga p\u00e4rlorna i det uppdaterade\nprogrammet.\n\nSkriv ut R\u00e4tta\n\nArtikeln \u00e4r producerad av Brand Studio i samarbete med VisitCopenhagen och ej\nen artikel av Dagens Nyheter.\n\n## Logga in p\u00e5 Dagens Nyheter\n\nF\u00f6r att anv\u00e4nda den h\u00e4r funktionen beh\u00f6ver du vara inloggad.\n\nLogga in eller Skapa gratiskonto\n\nMed ett gratiskonto kan du f\u00f6lja skribenter och \u00e4mnen samt spara artiklar.\n\nSe v\u00e5ra erbjudanden\n\nBli prenumerant\n\n## Ta del av DN\n\n  * DN:s appar\n  * e-DN\n  * Korsord\n  * Arkivet\n  * Ins\u00e4ndare\n  * Nyhetsbrev\n  * F\u00f6lj \u00e4mnen och skribenter\n\n## Kundservice\n\n  * Bli prenumerant\n  * Kundservice\n  * Min prenumeration\n  * Vanliga fr\u00e5gor\n  * Kontakta kundservice\n  * Kunderbjudanden\n\n## Om DN\n\n  * Kontakta oss\n  * Tipsa DN\n  * Kakpolicy\n  * Upphovsr\u00e4tt och AI\n  * Personuppgiftspolicy\n  * Annonsera\n  * IAB Sweden Gold Standard\n  * Anm\u00e4l st\u00f6rande/felaktig annons\n  * Anm\u00e4l brist i digital tillg\u00e4nglighet\n\n## F\u00f6lj oss\n\n  * Instagram\n  * Youtube\n  * Facebook\n  * X\n  * TikTok\n\nChefredakt\u00f6r och ansvarig utgivare: Peter Wolodarski | Redaktionschef: Anna \u00c5berg | Vd: Anders Eriksson | Administrativ redaktionschef: Fredrik Bj\u00f6rnsson | Bitr\u00e4dande redaktionschef: Matilda E Hanson | Utrikeschef: Pia Skagermark | Kulturchef: Bj\u00f6rn Wiman | Politisk redakt\u00f6r: Amanda Sokolnicki | Chef DN.se: Anna Kallenberg Dagens Nyheter \u2013 en del av Bonnier News Bonnier News org.nr 559080-0917\n\n\u00a9 Dagens Nyheter AB 2024\n\nPunkten efter Dagens Nyheter har funnits med allt sedan det f\u00f6rsta numret 23\ndecember 1864. Grundaren Rudolf Wall l\u00e4r ha satt dit den med tanken att Dagens\nNyheter inte bara \u00e4r ett namn. Det \u00e4r ocks\u00e5 en avslutad mening, ett\nkonstaterande av vad som h\u00e4nt. D\u00e4rf\u00f6r s\u00e4tter vi punkt \u00e4ven i v\u00e5r tid.\n\nByt version Mobil Tablet Hantera kakor\n\nPrenumerera Logga in\n\n", "frontpage": false}
